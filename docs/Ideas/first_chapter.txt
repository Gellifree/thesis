\section{Mi a szakkollégium}

 Az Eszterházy Károly Katolikus Egyetem Roma Szakkollégiuma egy olyan szervezet, ahol roma és/vagy hátrányos helyzetű egyetemista hallgatókat támogatnak a diplomaszerzésben. Csatlakozás esetén a hallgató munkáját ösztöndíjjal jutalmazzák, és a tagsághoz hozzájárul a kollégiumi férőhely is. A szervezet a Szociálpedagógia Tanszékhez tartozik, vezetője Dr. Hadnagy József. A szakkollégium munkacsoportokra van felosztva, hogy a különböző felelősségek jól nyomon követhetőek legyenek. Rendszeres megbeszélésekkel, csapatépítő programokkal készül fel a szervezet a nyilvános, az egyetem hallgatói számára is látogatható eseményekre, mint pl. a Roma Cooking Night, vagy a Sikeres Roma Életutak. Ezeken a programokon, eseményeken nem csak népszerűsíteni szeretnénk a szervezetet, de őrizni a Roma hagyományokat, és megmutatni hogy a cigány-magyar együttélést, együttműködést mindennaposan megvalósítjuk. A szakkollégium tagjai a társadalmi felelősségvállalást igen fontosnak tartják, ezért nem csak az egyetemi hallgatók felé nyitunk, hanem rendszeres tutorkodás történik több helyen is tanodákban és közösségi házakban. Minden szakkollégistának feladata és kötelessége a társadalmi felelősség vállalás, de a véleményem szerint a legjobban a szakkollégium feladata, amit Dr. Hadnagy József is kihangsúlyozott számos interjúban, azok a nyújtott lehetőségek. A szervezet lehetőséget biztosít olyan hallgatóknak, akiknek talán a kollégiumi férőhely miatt nem lenne lehetőségük részt venni az Egyetemi életben, lehetőséget nyújt a tagjainak különböző kihívásokkal és felelősségekkel a fejlődésre, és fiataloknak hogy megismerjék a lehetőségeiket.

 \section{Szakkollégiumi szerepem}

 A szervezeten belül, én a Pr és Marketing munkacsoport vezetőjeként dolgozom. Elsődleges feladatom, a Szakkollégium reprezentálása a nyilvánosság előtt a munkánkkal, legyen az egy digitális platformon, közösségi média oldalon, vagy egy plakáton megjelenő információ. Természetesen az évek során rengeteg különféle feladatban vettem ki a részem, legyen az videóvágás, vagy akár plakátkészítés. Legfontosabb eredményeim azonban a munkacsoport vezetéséhez kapcsolódnak, és ezekre vagyok a legbüszkébb. Csatlakozásom óta rengeteg minden változott a Szakkollégium életében és működésében is. Sikerült megújítani az arculatát a szervezetnek, egységesíteni a megjelenési minőséget, bővíteni a digitális platformok számát amin reprezentáljuk magunkat, és remélem, hogy általánosságban csökkenteni a tévképzeteket és előítéleteket a szervezetünkről. Ezek természetesen nem az egyedi érdemeim, hanem a munkacsoportom munkája.

 \section{Az utánpótlás}
	
	 A szervezet népszerűsítése tehát az elsődleges feladataim közé tartozik. Azonban, jelen dolgozatomban nem konkrétan erről a marketing munkáról van szó, hanem a Szakkollégium utánpótlási láncairól, és a mindenki számára kötelező motivációs előadások / népszerűsítő előadásokról, amiket elsősorban középiskolások felé közvetítünk. Tehát el kell tudnunk szeparálni a kétfajta népszerűsítési feladatot, az egyik elsősorban a hallgatók felé irányított, a másik, amiről ez a dolgozatom elsősorban szól, a középiskolások, és fiatalabb közösség felé tervezett, és kivitelezett.

 Az egyetemi hallgatóság is célcsoportunk az utánpótlás tekintetében, de a tapasztalat azt mutatja, hogy nagyobb forrást jelentenek a gólya hallgatók. Természetesen akad rengeteg olyan felvételizőnk, aki már nem gólya, és később döntött úgy, hogy szeretne a szervezet tagja lenni. Viszont ez többnyire csak akkor fordult elő, ha azt személyes kapcsolati erőforrás támogatta. Ennek tekintetében ez egy hosszútávon talán kevésbé megbízható forrás, és nem támaszkodhatunk erre teljes mértékben.
	
	 Sajnos azt is számításba kell vennünk, ami az én szempontomból nem egy pozitívum, hogy a gólya jelentkezők sokszor nem látják előre a feladataik súlyát, az időbeosztásukat, és a különböző terheiket. Ezzel együtt nagyobb valószínűséggel fog jelentkezni, összehasonlítva olyan hallgatóval, aki már kitapasztalta a korlátait, feladatait és felelősségeit az egyetemen. Természetesen ennek különböző hátrányai fognak megmutatkozni a szakkollégium felé tett munkában, és eredményekben, de ennek hatásaival jelenleg nem szeretnék kihatóbban foglalkozni.

 Külön program a középiskolások felé való nyitás, és előadások tartása, hogy ne kerüljön veszélybe a szervezet jövője. Ez a fajta tevékenység, ami a jövőbe tett befektetés, és igen hosszútávra tervez. Sokáig úgy gondoltuk, gondolta a szervezet, hogy számunkra elégséges utánpótlást nyújt az AJTP (Arany János Tehetséggondozó Program), azonban ez tévedésnek bizonyult. Jelentkezőink közül viszonylag ritka az, aki AJTP programban vett/vesz részt, ugyanis számukra a kollégiumi férőhely kicsi, vagy semmilyen előnyt nem jelent, mert az egyébként is biztosítva van. A kezdő ösztöndíj pedig sokszor nem eléggé vonzó a kötelezettségek és feladatok mellett, hogy jelentkezzenek, és ha az elhivatottságuk a szervezet céljai felé minimális, úgy szinte biztos hogy nem fognak jelentkezni. Ezzel szembesülve, és ezt megértve, egy aktívabb cselekvési tervet dolgozott ki a Szakkollégium. Minden tagnak kötelessége minden félév során egy középiskolába ellátogatni, és motivációs vagy népszerűsítő előadást tartani, és dokumentálni. Ettől nagyrészt azt az eredményt várva, hogy vélhetően megnövekszik a friss egyetemista jelentkezők száma, stabilizálva ezzel az utánpótlását a szervezetnek. Természetesen ezek az előadások lehetőség szerint növelhetik az Eszterházy Károly Katolikus Egyetemre jelentkezők számát is, mert sokszor a középiskolákban nincsenek tisztában a lehetőségeikkel, ami lehet megállítaná őket a jelentkezésben.

 \section{Felmerülő problémák}

 Ez az előadás rendszer, amit a szervezet meg akart valósítani, elméleti szinten segíti az utánpótlás kérdését, azonban a gyakorlatban nem sikerült integrálni a hétköznapi feladatok közé. Minden alkalommal csak részleges megvalósulás volt elkönyvelhető, ami igen nagy problémákat jelent a szervezet szintjén.

 Az elképzelés szerint, minden tag felveszi a kapcsolatot egy tetszőleges intézménnyel, majd a maga időbeosztása szerint, megtartja az előadását. A szükséges dokumentációt továbbítja az illetékesnek, így bizonyítva hogy a feladatát elvégezte. A félév végén az a tapasztalat született, hogy a tagok nagyon alacsony százaléka végezte csak el a népszerűsítési feladatot, ezzel a szakkollégium fennmaradását veszélyeztetve. Úgy vélem hogy az intézményekkel való önálló kapcsolatfelvétel az egyik legnagyobb probléma. A hallgatók nem tudják pontosan melyik intézménybe menjenek, kit keressenek fel, és hogyan szervezzék le az előadást. Ezenkívül felmerült, hogy a működés során nem igazán volt kézzelfogható az elhalasztás következménye, így a motiváció szervezet szinten csökkent a feladattal kapcsolatban. A szervezet eddigi értékeit, a belső működés kapcsán viszont nagyon nehéz, vagy nagyon időigényes megváltoztatni ennek kapcsán. Az elhalasztás szankcionálása szembe megy az elért értékek és eredmények jutalmazásával, amire a véleményem szerint épült a szakkollégium. Úgy gondolom hogy a vezetőség számára nehéz meglépni erős szankciókat, és elsősorban párbeszéd nyitását tartják ideálisnak a probléma megoldásához. Viszont könnyen elérhető, és elemezhető információ nélkül nehéz a párbeszéd kezdeményezése.

 \section{Megoldás}

 Úgy gondolom, hogy a minden mértékben papír alapon vezetett dokumentálási folyamatok, nehezen követhetőek, de legfőképp nehezen elemezhetőek. Visszatekinteni az elmúlt félévek népszerűsítési adatait kifejezetten körülményes, és nehezen értékelhető egy adott személy teljesítménye csupán a dokumentációból. Ha ezt egy digitális platformra helyeznénk, könnyedén elemezhetnénk az egyéni teljesítményeket is, és a szervezet általános állapotát is. Ezen kívül egy digitális platformmal könnyedén elérhető felületet nyújthatunk a tagok számára, így elkerülve azt, hogy nincs nyoma a megtörtént előadásoknak, a dokumentáció leadásának elfeledése miatt. Ezen a platformon segítséget nyújthatunk azoknak a tagoknak, akik nem tudnak intézményt választani. A korábban felvitt intézmények listáját, és az ott tartott előadásokat is megtekinthetik, hogy kik tartották azt. Így segítséget is tudnak kérni a korábbi tapasztalatokkal kapcsolatban. Amennyiben ez a platform könnyedén elérhető, és használható, a népszerűsítési előadások gyarapodására számítanék. De ha a népszerűsítési előadások száma nem is növekedne, könnyedén elemezhetővé válik a félévek eredménye, az egyéni felelősségvállalás, és a lefedett intézmények listája.
	
	Hosszútávon ezt az alkalmazást, egy olyan alapnak gondolnám, amire később építeni lehet. Több év használata után úgy gondolom, hogy a gyűjtött információ is kifejezetten hasznos a szervezet számára. Ennek a dolgozatnak nem célja felfedni a hosszútávú lehetőséget, de ha évekkel később továbbra is része lennék a szervezetnek, biztos vagyok benne, hogy szeretném felhasználni az elmúlt év adatait arra, hogy reprezentáljam a szakkollégium országos lefedettségét. Kiválló marketing anyagként használható hogy az ország mely részeire, milyen szintű befolyással bírunk, és számunkra is értékes információ megérteni, és vizualizálni a szakkollégium befolyási határait. 
